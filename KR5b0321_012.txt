# -*- mode: mandoku-view -*-
#+TITLE: 廣成集
#+DATE: 2015-09-11 08:39:14
#+PROPERTY: BASEEDITION HFL
#+PROPERTY: WITNESS SBCK
#+PROPERTY: JUAN 12
<md:KR5b0321_HFL_012-001a>¶
<pb:KR5b0321_SBCK_012-1a>
廣成集卷之十二¶　　　　　　　敢十二¶
　　　　上都太清宮内供奉應制文章大徳賜紫杜光庭進¶
　　　醮名山靈化詞¶
伏以大道融精是分二象元尊布化以播萬¶
靈咸禀運於裁成共輯寧於⬤國欽哉群望¶
寔緫休禎伏自應天順人開基創業雖未致¶
昇平之理而⬤成富庶之郷四國爰來百辟¶
咸在人心允若天意昭然而或教失義方情¶
牽慈愛付粢盛之大任委監撫之重權庶人¶
元膺益恣胷襟都忘孝敬用奸邪之扇惑興<md:KR5b0321_HFL_012-001b>¶
<pb:KR5b0321_SBCK_012-1b>
背叛之兇狂矢石欲及於乗輿金鼓近喧於¶
侍從猶頼上天垂祐靈化降祥不容梟獍之¶
心坐殄犲狼之薫未更昏旭悉巳蕩除中外¶
再寧寰海稱抃爰擇良日仰報威靈逺中昭¶
告之誠⬤罄潢汚之薦敢期鍳祐永叶安貞¶
不任¶
　　　鎭江侍中宗黯解䌫醮水府詞¶
伏以道化所覃神休普⬤上惟⬤國下及人¶
倫咸資拯護之功潜假保持之力古今無爽¶
水陸攸寧臣猥以常材叨逢聖運經綸締搆<md:KR5b0321_HFL_012-002a>¶
<pb:KR5b0321_SBCK_012-2a>
慙無竹帛之勞渥澤超昇累荷乾坤之造遽¶
蒙睿奬顯授兵符登韓信之齋壇授吕侯之¶
金⬤錫茅分閫推轂專征省循徒切於兢榮¶
⬤注靡容於陳讓選辰㨂日遄命啓行況楚¶
硤上游錦江下瀬舳艫則千艘拯駕泝㳂則¶
萬⬤争奔寔用眞靈緫斯隂隲皇帝宸⬤所¶
屬毎切敬恭思布化以睦鄰亦申謀而懷逮¶
雄師銳旅首在此行將解纜以乗流爰潔誠¶
而致醮伏惟玄元大聖五老髙尊命靈將玄¶
司助洪休巨福迅浪皆期於利渉驚湍盡變<md:KR5b0321_HFL_012-002b>¶
<pb:KR5b0321_SBCK_012-2b>
於安流萬里通津百神加祐克昌大業更廣¶
鴻基外屏中朝共臻禎福不任¶
　　　周庠貟外塡本命醮詞¶
伏聞天鑒孔明有感斯應神道正直無祈不¶
通毎垂拯護之仁以副禱祈之願祛災流貺¶
猶響應聲竊佩斯言常䖍片志毎因元命得¶
備焚修式勵深誠實荷明祐但慮塵機未息¶
過咎易盈宦路所拘悔尤難逭因星辰臨照¶
值年運衰危但懼災⬤敢思福㑹自從軍鄰¶
部寓跡外封一駐戎軒兩周天序旣闕奏陳<md:KR5b0321_HFL_012-003a>¶
<pb:KR5b0321_SBCK_012-3a>
之禮必招逋慢之愆本俟凱還併申醮謝今¶
則方當劘壘未議橐弓久曠香燈不遑寧處¶
是用馳心靈觀⬤叩至眞備三醮之物儀同¶
一壇之⬤告伏惟玄聖俯鑒丹誠解厄消災¶
延生保命宿瑕蕩滌徃咎蠲平克覩成功永¶
臻多福不任¶
　　　大王夲命醮⬤仙化詞¶
伏以二氣資靈五行禀象法圎穹而定命體¶
厚地以流形罪福吉凶皆由隂隲運心履行¶
咸繫主張況荷殊榮乆叨重⬤循涯省分常<md:KR5b0321_HFL_012-003b>¶
<pb:KR5b0321_SBCK_012-3b>
切兢慙毎因章醮之壇敢忘敬恭之禮冀憑¶
修奉上答君親今屬元君之辰詣本命靈化¶
精誠香火祈扣眞仙願鑒丹⬤俯頒鴻福俾¶
臣罪瑕除滌壽禄増延彊㝢乂安生靈康泰¶
災毒無侵於四境農桑克羙於有年得傾葵¶
藿之心永奉昇平之運不任歸命䖍誠之至¶
　　　大王初修⬤仙化告眞詞¶
伏以九隴名區三仙化跡上通心宿下鎭錦¶
川雲霞疊綺繡之光松桂竦煙嵐之色五宫¶
髙闕狀西靈南極之儀四輔交輝列東華北<md:KR5b0321_HFL_012-004a>¶
<pb:KR5b0321_SBCK_012-4a>
眞之像最摽形勝獨占幽竒斜界玉輪旁臨¶
石磵而屬師徒俶擾鉦鼓震驚火彗横空霜¶
戈照野熊經鳥申之士抗歩不還漱流枕石¶
之人拂衣長徃眷兹勝異一變榛蕪崇樓之¶
金碧塵銷廣座之儀容蘚剥緬惟殘毁深可¶
歎嗟況某本命之辰配於兹化宜申締蓇用¶
答眞靈乃命三洞道士唐洞卿伐木鳩工揆¶
星選日得風箕直事當甲子良辰䖍告至丨¶
恭修大醮伏冀鑒其誠懇錫以休祥災沴無¶
侵功庸速就續昔賢之遺搆成曠劫之良䂓<md:KR5b0321_HFL_012-004b>¶
<pb:KR5b0321_SBCK_012-4b>
播羙洞天勒銘雲谷然願眞靈誕祐川境謐¶
寜稼穡滋豐災氛殄息受靈丹於九輔聞至¶
理於重玄常傾拱極之心仰副上眞之貺不¶
任懇願之至¶
　　　親隨司空爲大王醮⬤仙化詞¶
伏以上清仙山葛眞靈化爲川中之勝境乃¶
天下之福庭呀玉洞以箴雲聳瓊巒而蔽日¶
彩霞朝散神燭夜飛乳滴幽巖泉鳴深竇九¶
井之光靈自顯三眞之肹蠁常存拱鶴觀於¶
中方應龍星於上境紅軒紺宇舊制相望蕭<md:KR5b0321_HFL_012-005a>¶
<pb:KR5b0321_SBCK_012-5a>
殿韋碑古跡鱗次毎彰休瑞以及寰瀛臣以¶
本使蜀王元命之辰配屬兹化頃申締蓇遽¶
獲周圎飛閣層樓奪晨輝於峭壁風窓雲棟¶
増異境於崇林再敞洞天用安錦府四十州¶
之封域⬤稔京坻五千里之山河俗臻富庶¶
人皆受賜孰不知恩臣曲荷陶鉻實深造化¶
唯䖍禱祝少答恩慈⬤備醮筵上祈道力伏¶
惟九天孚祐衆聖鑒臨下燭丹誠廣垂洪澤¶
三川鏡廓八國塵清稼穡蕃登災氛蕩滌神¶
傳靈藥克享於遐年功讃聖朝永隆於大寳<md:KR5b0321_HFL_012-005b>¶
<pb:KR5b0321_SBCK_012-5b>
再安社稷常福寰區臣不任禱福希恩䖍誠¶
歸命之至謹詞¶
　　　冉處儔還北斗願詞¶
伏以垂象上玄照臨下土帝車運載杓的指¶
揮罪福吉凶咸歸主宰臣等頃因銜命逺渉¶
道途踐歷艱危登臨險阻毎持丹懇潜祝玄¶
眞果蒙鑒祐之恩克獲安寧之貺仰承靈澤¶
志切上酬敢因某日之辰䖍備焚修之禮炷¶
香答願拜荷玄恩仰冀髙眞採納微欵祛災¶
蕩厄増禄延齡來徃坦夷公私貞吉路岐無<md:KR5b0321_HFL_012-006a>¶
<pb:KR5b0321_SBCK_012-6a>
滯眷屬咸安常親日月之光克奉休明之主¶
不任¶
　　　紫霞洞修造畢告謝醮詞¶
伏以大道希夷神仙變化示無方之妙用垂¶
不測之玄功幽讃帝王潜抶⬤國惟今及古¶
史冊煥然所以唐堯姑射之遊軒后具茨之¶
謁周穆之登瑶水漢皇之⬤崐山皆披眄煙¶
霞瞻窺冰雪是用享年遐永致理和平克振¶
宏休允彰道祐顧惟涼德啓創丕圖金闕玉¶
京敢怠敬恭之禮九清三境毎懷寅奉之誠<md:KR5b0321_HFL_012-006b>¶
<pb:KR5b0321_SBCK_012-6b>
粤以永平二年壬申七月二十一日丁卯漢¶
州什邡縣獲太上老君錫命䜟文留玉篆於¶
仙居刻銅符於厚地生辰命屬時日姓名叙¶
奕世之蟬聮明卜祚之延乆四年八月二十¶
四日戊子利州團練使王承賞奏此山靈洞¶
顯見神仙遂命威儀任可言髙品楊知淑專¶
申告謝仰答光靈十月一日甲子⬤啓醮筵¶
再聞應見雲旌羽斾參差崖壁之中鶴態神¶
儀羅列洞門之内事邁於回山瑶水羙超於¶
姑射具茨祗荷禎祥彌増震惕是用考諸典<md:KR5b0321_HFL_012-007a>¶
<pb:KR5b0321_SBCK_012-7a>
禮特舉封崇以是月甲申改道長山爲玄都¶
山陽謨洞爲紫霞洞景谷縣爲金仙縣封玄¶
都山神爲玉清公創厥壇塲鼎新觀宇自⬤¶
揆搆逮于畢功累見眞儀益彰靈貺謹遣金¶
紫光禄大夫左諌議大夫廣成先生蔡國公¶
杜光庭等一十二人賷信幣香花按玄科具¶
典於紫霞仙觀修金籙道⬤況屬下元允當¶
大節式陳昭謝再顯旌封伏惟洞府衆聖髙¶
眞仙官寮宰鑒兹丹懇錫以玄休使九土乂¶
寧萬方平一天宫地府常垂愷悌之恩卜世<md:KR5b0321_HFL_012-007b>¶
<pb:KR5b0321_SBCK_012-7b>
享齡克叶延洪之福稽首謹詞¶
　　　洋州宗䕫令公本命醮詞¶
伏聞誕質流形咸資大道禀生賦命必繫上¶
玄荷乾坤覆載之慈均氣運陶甄之力惟精¶
修勵寅奉眞靈伏念臣獲以微塵累叨皇澤¶
入參輔衞出領藩維曽無㳙露之功常切㵁¶
盈之懼今則暦象之内身宫之中暗曜正臨¶
火星對照慮成厄㑹無所告祈竊惟太上垂¶
文元皇設教正一著修禳之品河圖有陳醮¶
之科苟罄精勤必蒙昭祐敢因本命之日爰<md:KR5b0321_HFL_012-008a>¶
<pb:KR5b0321_SBCK_012-8a>
伸九曜醮祈蠲潔丹心歸依玄極伏惟衆眞¶
大聖俯鑒明誠蕩滌罪瑕解除⬤債消平災¶
厄延續年齡増禄祚於南昌落凶衰於北府¶
洗心克已上酬眞聖之恩奉國推忠永答君¶
親之德臣不任¶
　　　又本命日醮詞¶
臣聞天地之德以生爲先生成之恩以福爲¶
夲臣叨承福㑹獲奉昌期蒙三光照燭之慈¶
荷聖主儀隆之澤便藩寵遇履歷顯榮毎虞¶
於福過災生惟切於持盈約巳彌増惕懼豈<md:KR5b0321_HFL_012-008b>¶
<pb:KR5b0321_SBCK_012-8b>
敢遑安今則⬤次之中身宫之位火星對照¶
暗曜正臨仰垂象以㝠心何階告謝顧微生¶
而勵志但切憂兢是敢於本命之辰備河圖¶
醮禮䖍披丹悃冀降玄慈伏乞賜臣災咎消¶
平凶衰殄息壽年増益禄祚豐延得傾嚴奉¶
之誠永答至眞之祐¶
　　　越國夫人爲都統宗侃令公還願謝¶
　　　恩醮詞¶
伏聞至道玄通隨機赴感冥丹心於下土動¶
玄鑒於上清響答無私影從靡隔妾夫王宗<md:KR5b0321_HFL_012-009a>¶
<pb:KR5b0321_SBCK_012-9a>
侃男承肇等去年以統戎伐叛勤國勤王俯¶
迫⬤城遽淹旬月烽煙警急音問寂寥瞻褒¶
⬤以魂馳望山川而目斷憂危徒切祈叩無¶
門遂䖍詣道宫乞申章奏嚴陳法席降請天¶
兵肹蠁感通眞靈保祐俄開堅壁大破兇狂¶
成掃蕩之功副聖明之奬骨肉團聚師旅凱¶
還剋平實自於睿謀護助亦兼於道力輙因¶
良日昭答玄休重申章醮之儀式馨謝陳之¶
禮精心備信拜手然香仰眞駕於三十六宫¶
祈大儀於八十一好庶祥輝炟爚低臨壇墠<md:KR5b0321_HFL_012-009b>¶
<pb:KR5b0321_SBCK_012-9b>
之前巨貺滂洋永錫⬤家之吉聖圖遐永舉¶
族蕃昌誓勤嚴奉之誠克副靈眞之煦不任¶
荷聖謝恩䖍切之至¶
　　　司封毛絢貟外解災醮詞¶
伏聞道氣宣行玄功鼓鑄三靈資禀乾坤司¶
覆載之權五緯操張寒暑柄推遷之運由是¶
挺生賦命咸繫天⬤楅善楇⬤畢由神化是¶
宜恪勵以奉靈休粤自㓜冲即逢聖日便藩¶
異奬寵沐殊恩北省南宫亟榮於踐歷紆朱¶
曵紫巳極於輝華常推報國之誠毎切律身<md:KR5b0321_HFL_012-010a>¶
<pb:KR5b0321_SBCK_012-10a>
之戒尚慮隂陽揆課或值凶衰厄曜運行或¶
爲臨照興功動土有忤於龍神履行立身或¶
虧於畏愼未申析懴倍用兢憂今則立運臨¶
於命辰天符飛於艮地大運在戍仍值魁罡¶
土星方伏於身宮所照對衝於丑位懼成災¶
咎彌用驚危伏聞南府文昌主生銓善北宫¶
斗極舉過懲非吉凶無爽於錙銖報應有同¶
於鏡象眞教開懴陳之格惟感必通玄經垂¶
醮謝之儀有祈皆應輙因吉日䖍備醮筵披¶
⬤丹誠冀迴眞鑒伏乞賜臣解消災滯蠲釋<md:KR5b0321_HFL_012-010b>¶
<pb:KR5b0321_SBCK_012-10b>
凶衰厄㑹平夷過尤除蕩更増禄算允介福¶
祥誓勤忠孝之䂓上答君親之念永銘素懇¶
祇荷玄慈不任謝過祈恩懴災之至謹詞¶
　　　張崇㣧修廬山九天眞君還願醮詞¶
伏以軫翼雄區匡廬眞躅位尊五嶽地控九¶
江玉闕金城包括神仙之奥府鑪峯雲蓋含¶
藏眞聖之髙都宛然凝碧之中逈秀洪波之¶
上毎申瞻禱必介福祥臣頃⬤以謫宦九重¶
漂蓬一葉途經閟境心禱上眞冀迴濟祐之¶
慈必備掓漿之獻精誠既啓肹蠁垂徴㝷以<md:KR5b0321_HFL_012-011a>¶
<pb:KR5b0321_SBCK_012-11a>
路阻戈矛波驚艫艦⬤帆有隔假道言歸常¶
貯素誠未酬玄祐今則頒宣聖澤棲憩蜀都¶
㝷禮道宫追思宿願⬤申醮酌恭達明誠竊¶
聞惟感必通道無不在期迴羽仗豈云萬里¶
之遥少降科車不以三川爲逺納兹丹懇顯¶
錫鴻休前願克圎殊恩遐被乞爲臣更蠲罪¶
録永削災纒成匡堯讃禹之功享二首六身¶
之壽得傾忠孝以奉君親誓當修勵䖍恭依¶
歸道力不任¶
　　　張崇胤本命南斗北斗詞<md:KR5b0321_HFL_012-011b>¶
<pb:KR5b0321_SBCK_012-11b>
伏聞三靈肇位萬象禀形體隂陽之至和韞¶
天地之眞系於是挺才賦命各有職司主死¶
領生互分⬤揵纎微具舉考校無遺臣伏慮¶
前世今生至于累劫愆違易結罪咎旋彰秉¶
持未契於神明履行或虧於恭恪因星文臨¶
照值年命凶衰遂搆災危罔知禳謝今則躬¶
依玉化䖍對瑶壇選卜良辰肅陳醮禮伏冀¶
南宫六聖别賜生名北斗七眞明祛死籍三¶
宮削罪五帝除灾酬徃願於名山降休祥於¶
聖澤又臣既頒詔命將赴闕庭江山有登泛<md:KR5b0321_HFL_012-012a>¶
<pb:KR5b0321_SBCK_012-12a>
之憂水陸有舟車之險實資明祐俯契深誠¶
獲達帝郷克賜元吉敢忘修奉上答眞靈臣¶
不任¶
　　　漢州王宗䕫尚書安宅醮詞¶
伏聞太朴肇分三靈設位巢穴之風既替棟¶
宇之制聿興太古聖人隨時立教蓋所以庇¶
寒暑燥濕備風雨晦明其後象類滋繁擬議¶
殊廣錯之以乾坤震兊體之以徴羽宫商推¶
彼隂陽運其刑德乙辛庚癸互列職司子午¶
丑寅旁羅主宰六神四殺之界龍虎交馳五<md:KR5b0321_HFL_012-012b>¶
<pb:KR5b0321_SBCK_012-12b>
黄九紫之郷禎祥藂萃法覆載而成用揆星¶
日以程功乃考吉凶實聞顯據所以鵲隨太¶
⬤鷰避將軍況在最靈敢忘戒懼臣頃以所¶
居室宇淋陋非宜遂卜良辰再申締搆取諸¶
大壯棄彼僣奢慕剪茅築土之風佩山節藻¶
梲之戒汚墁云畢土木告周竊慮畚⬤所興¶
或違禁忌功用之際或犯神靈乖五姓之宜¶
虧二宅之要或侵傷地脉或穿鑿岡原或汚¶
瀆吉神或鎭壓凶位因成灾咎曽未懴陳是¶
用詳按玄經勵精丹懇䖍修大醮恭請眞文<md:KR5b0321_HFL_012-013a>¶
<pb:KR5b0321_SBCK_012-13a>
啓靈寳赤書依洞玄符命辟斥凶惡安復龍¶
神謝過延恩祛災請福伏冀三尊降鑒五帝¶
垂光勑八㑹威靈命三元將吏保寜宅宇清¶
肅方隅赦巳徃之罪尤賜將來之貞吉允膺¶
祐護永遂乂安其有住宅之中土地之主古¶
今遷易五姓雜居因此醮壇兼申奠祝歆兹¶
誠禮各保逍遥徃陟福庭勿爲疵癘俾臣舉¶
家蒙澤九族同榮常傾忠孝之心以奉君親¶
之德不任¶
　　　馬師穆尚書土星醮詞<md:KR5b0321_HFL_012-013b>¶
<pb:KR5b0321_SBCK_012-13b>
伏以一氣分華三光摛耀照臨群品司牧萬¶
方遵黄道而有常麗玄穹而不紊大則繫乾¶
坤劫曆⬤國興亡否泰所宗安危攸屬次則¶
人倫善惡年運吉凶祚暦短長咸歸主宰臣¶
以身宫之内土耀所經本宿之中暗虛所歷¶
大小行運皆值衝妨命位之郷天符所駐災¶
危重疊疾厄嬰纏徒訪三醫未祛久疾恐是¶
積生罪目搆此凶衰徃世愆違成兹滯厄或¶
理務之所刑賞不明立身以來過尤結集神¶
明咎責年命屯蒙夙夜憂競願申祈謝是用<md:KR5b0321_HFL_012-014a>¶
<pb:KR5b0321_SBCK_012-14a>
考詳纏緯披按科文恭詣靈壇虔修醮禮仰¶
中方而⬤懇瞻列象以馳心拜手炷香披誠¶
悔過伏冀玄司衆聖垂大有之慈至道髙尊¶
降載生之澤蠲除罪犯解削災期和釋冤仇¶
銷平殃對使百⬤宣暢六氣均調疾苦痊瘳¶
福祥臻㑹延生南斗落死北宫克承覆祐之¶
仁敢⬤眞靈之貺¶¶¶
廣成集卷之十二<md:KR5b0321_HFL_012-014b>¶
<pb:KR5b0321_SBCK_012-14b>
# SB1_0792-029.png
